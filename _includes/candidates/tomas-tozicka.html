<h1>{{ site.candidates.tozicka.name }}</h1>
  <div class="anotation">více přátel, méně hranic</div>
  <div class="perex">Tomáš Tožička se angažuje v neziskovém sektoru. Jeho expertní oblastí je teorie a praxe regionálního rozvoje u nás i v zahraničí. Věnuje se projektům v Zambii, Angole a Bangladéši. Tomáš Tožička je prototypem moderního angažovaného občana, pro kterého je morálka a svědomí axiomem ve všem, co dělá. Angažuje se v Klíčovém hnutí Táni Fischerové, se kterou sdílí pozitivní životní filozofii. Má zkušenosti s prací v EP, dokázal prosadit textové změny některých dokumentů a úpravu oficiálních zpráv EP.</div>
  <p>Původní profesí je technik a před rokem 1989 pracoval jako předák v provozu. Po roce 1989 vystudoval Teologii v Praze a Atlantě a následně založil v na Mostecku komunitní centrum, vybudoval azylový dům pro matky a věnoval se práci s nezaměstnanými. Od roku 1999 se věnuje mezinárodní agendě. Organizoval paralelní konference v průběhu zasedání Mezinárodního měnového fondu a Skupiny Světové banky v Praze (2000) a při zasedání NATO (2002).</p>

<p>S jeho prací souvisí i snaha o reformu politik mezinárodních institucí. Dva roky působil jako spolupracovník Ekumenického týmu při OSN v New Yorku se zaměřením na mezinárodní finanční reformu a kontinuálně se snaží ovlivňovat i politiku EP.&nbsp;</p>

<p><br />
<strong>1.&nbsp;Jaký je Váš osobní vztah k EU?</strong><br />
EU vnímám především jako formu mírové spolupráce regionů a národů, z nichž mnohé byly po staletí ve válečných konfliktech. Zájmem nás všech by mělo být tuto spolupráci podporovat a zároveň se důrazně stavět proti zneužívání EU jako nástroje na obohacení jednotlivců na úkor většiny obyvatel unie.</p>

<p><strong>2. Jaké mají europoslanci možnosti prosazovat zájmy ČR v EU a co byste chtěl v EP prosazovat v zájmu ČR Vy v případě zvolení?</strong><br />
Vnímat zájmy obyvatel ČR čistě regionálně by bylo chybou. Jako občané nejdůležitějšího politického a ekonomického společenství máme možnost ovlinit jak bude naše Evropa vypadat. Role Evropského parlamentu jako jediné volené instituce je v tomto ohledu klíčová.&nbsp;Jako poslanec bych se chtěl především zaměřit na zvýšení transparentnosti Rady Evropské unie, která je tvořena zástupci národních vlád a jejíž procesy jsou na rozdíl od Komise či parlamentu naprosto neprůhledné. Chci se zasadit o politiku, zajišťující důstojný život všech obyvatel EU, bez ohledu na konkrétní region.</p>

<p><strong>3. Proč se České republice vyplatí být součástí EU?</strong><br />
Protože čistý transfer financí do ČR představuje 30-40 miliard korun ročně? Protože máme volné hranice, které neblokují stovky kamionů? Protože můžeme podnikat napříč státy EU?&nbsp;Myslím si, že největším přínosem je to, že máme šanci využívat mírové spolupráce. Je jen na nás, jestli tohoto potenciálu využijeme, nebo jestli dovolíme, aby si ekonomičtí žraloci udělali z EU své rejdiště, ve kterém se staneme jen jejich snadnější potravou.&nbsp;</p>

<p><strong>4. Co nám podle Vás Evropská unie dává a co nám bere?</strong><br />
EU nám dává možnost dosud nebývalého společenského rozvoje. Ale ten musíme umět a také chtít využívat jako občané a nebýt jen loutkami v rukou politiků či těch, kteří je platí.&nbsp;EU nám bere naši provincialitu a zahleděnost do sebe. Našim politikům bere částečně možnost nereflektovat problémy v širším kontextu.</p>

<p><strong>5. Proč by voliči měli volit právě Pirátskou stranu, a proč by měli dát preferenční hlas právě vám?</strong><br />
Voliči by měli volit jmenovitě takové poslankyně a poslance, kteří budou prosazovat odpovědnou politiku EU. Odpovědnou především k sociálním a politickým právům všech obyvatel. Společenství kandidátů vedené pirátskou stranou si plně uvědomuje rizika neodpovědné politiky EU či prosazování zájmu jedněch na úkor druhých, a to nejen &nbsp;v rámci národních států a EU, ale i na globální úrovni. Proto je volba pirátských kanditů zásadní pro každého, kdo chce mít Evropu demokratickou, participativní, odpovědnou a svobodomyslnou.</p>
