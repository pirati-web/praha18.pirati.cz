---
layout: praha18
title: Program
wide: true
---
<h1>
    Volební program
</h1>
<div class="perex">
Vážení voliči,<br><br>
pokud se rozhodnete jít k volbám a dáte svůj hlas České pirátská straně a občanskému sdružení Zdravé Letňany  o. s. Slibujeme vám, že se budeme starat nejen o řešení velkých věcí, které se týkají celého správního obvodu Prahy 18 (což neznamená jen Letňany, ale i Nový Prosek), a  také věcí napohled drobných, trápících jen několik lidí v našem regionu. Na základě rozhovorů, které jsme s vámi vedli, a vašich podnětů, si dovolujeme předložit program, který dále přispěje ke zkvalitnění a zlepšení života v naší městské části. Místo všeobecných slibů vám nabízíme jasné závazky, jejichž plnění můžete v budoucnu snadno kontrolovat. Politici ve vedení města se musí chovat jako dobří hospodáři. Nesmějí dávat prostor k rozpínání korupce, jejímž důsled-kem  jsou předražené a nepotřebné projekty. Přehledný transparentní rozpočet, stanovení investičních priorit, které jsou reálné a pro město nezbytné, předvídatelnost a koncepčnost rozhodování vedení města jsou nutným základem pro zdravé finance a prosperitu Letňan.<br><br>
Chceme MČ Prahu 18 čistou, kulturní, bezpečnou a bez korupce, takovou, aby se v ní spokojeně žilo všem generacím.<br><br>
Vašich hlasů si velmi vážíme a děkujeme vám za ně.
</div>
<p>
    <strong>Co chceme?</strong><br>
    Chceme, aby se komunální politika stala opravdovou službou vám, občanům. Chceme zlepšovat kvalitu života v našem městě, reagovat na vaše podněty a připomínky, být s vámi v kontaktu.
</p>
<p>
    <strong>Proč kandidujeme?</strong><br>
    Chceme zlepšit život v Letňanech tak, aby se zde všichni cítili jako doma a Letňany pro ně nebyly pouze „noclehárnou“ před dalším pracovním dnem.  Naše lidské i profesní zkušenosti chceme využít k tomu, aby bylo zastupitelstvo MČ pro naše občany důvěryhodné, aby za svými občany stálo a naslouchalo jim.
</p>
<p>
    <strong>Co občanům nabízíme?</strong><br>
    Nabízíme respekt a zájem o vaše problémy, připomínky i podněty. Kvalitně fungující správa města je pro nás samozřej-mostí. Nebráníme se diskusi, nepohrdáme názory občanů a vítáme vaše připomínky. Radnice bude otevřena všem slušným lidem. Jsme tu pro vás, pro občany.
</p>
<p>
    <strong>Nebudeme bořit a likvidovat práci předchozího vedení radnice Prahy 18!</strong><br>
    Práce předchozích vedení radnice si vážíme a chceme zachovat každý smysluplný projekt, který je v našem regionu reali-zován nebo naplánován. Na mnohé projekty budeme navazovat. Likvidace dobré práce jiných lidí by byl krok špatným směrem a to v žádném případě dělat nebudeme.
</p>
<p>
    <strong>Volební program</strong>
    <ol>
        <li><a href="#p_skolstvi">Školství</a></li>
        <li><a href="#p_verejnyzivot">Veřejný život</a></li>
        <li><a href="#p_kultura">Kultura</a></li>
        <li><a href="#p_stavebni">Stavební investice a životní prostředí</a></li>
        <li><a href="#p_zdravotnictvi">Zdravotnictví a sociální služby</a></li>
        <li><a href="#p_sluzby">Rozvoj služeb</a></li>
        <li><a href="#p_doprava">Doprava</a></li>
        <li><a href="#p_bydleni">Bydlení</a></li>
        <li><a href="#p_rodina">Rodina</a></li>
        <li><a href="#p_sport">Sport</a></li>
        <li><a href="#p_bezpecnost">Bezpečnost a pořádek</a></li>
        <li><a href="#p_info">Informovanost občanů</a></li>
    </ol>
</p>
<p>
    <strong><a id="p_skolstvi" name="p_skolstvi">Školství</a></strong><br>
    Zajistíme efektivní financování provozu stávajících škol podle velikosti nemovitého majetku a počtu žáků včetně násled-né kontroly účelného využití finančních prostředků.<br>
    <ul>
        <li>Podpoříme integraci handicapovaných dětí do běžných tříd, v mezích možností jednotlivých škol.</li>
        <li>Prověříme stav stávajícího školního stravování, zajistíme možnost výběru ve školních jídelnách a dohled nutričních specialistů nad jídelníčky.</li>
        <li>Ve funkčním období převedeme školní kuchyně opět po jednotlivé základní školy.</li>
        <li>Zrušíme organizaci Zařízení školního stravování.</li>
        <li>Vynasnažíme se uspokojit požadavky letňanských žadatelů o umístění dětí do mateřských škol.</li>
        <li>Podpoříme různorodost zaměření každé letňanské školy.</li>
        <li>Budeme podporovat stávající volnočasové aktivity, které školy zajišťují.</li>
        <li>Zlepšíme bezpečnost silničního provozu v okolí škol.</li>
        <li>Budeme dbát o další rozvoj stávajících školních zahrad a sportovišť.</li>
    </ul>
</p>
<p>
    <strong><a id="p_verejnyzivot" name="p_verejnyzivot">Veřejný život</a></strong><br>
    Prosadíme nepovolení dalších heren s výherními automaty a dalších provozoven, s nimiž se často pojí jednání ústící v narušování veřejného klidu a ohrožování výchovy mládeže.
</p>
<p>
    <strong><a id="p_kultura" name="p_kultura">Kultura</a></strong><br>
    <ul>
        <li>Budeme podporovat činnost a projekty organizací, které přispějí k obohacení, zkvalitnění a rozšíření nabídky kulturních aktivit na území Letňan.</li>
        <li>Prověříme funkčnost a rentabilitu Letňanské sportovně kulturní společnosti – jsme pro její zrušení</li>
        <li>Podpoříme činnost místní knihovny</li>
        <li>Preferujeme a podpoříme pravidelné kulturní projekty, např. Letňany nejen dětem, Rozlučte se s prázdninami, tradiční ples, festival dětských lidových muzik, festival lidových muzik, sochařské sympozium atd., které se stanou tradicí Letňan.</li>
    </ul>
</p>
<p>
    <strong><a id="p_stavebni" name="p_stavebni">Stavební investice a životní prostředí</a></strong><br>
    Dobře udržovaná zeleň v ulicích bude nejviditelnějším projevem snahy o příjemné a útulnější městské prostředí. Nedovolíme další zahušťování Letňan na úkor životního prostředí.
    <ul>
        <li>Podpoříme rozumnou rovnováhu mezi rozvojem MČ a ochranou její přírody před zničením a znehodnocením.</li>
        <li>Budeme respektovat zájem občanů při realizaci velkých stavebních investic. (např. Letňanské lentilky)</li>
        <li>Nedovolíme likvidaci další zeleně na území MČ ani v případě již odsouhlaseních investičních akcí.</li>
        <li>Budeme navrhovat maximálnímu posunutí zahájení plánované výstavby bytových domů v areálu AVIE (2 500b.j.) a  podél ul. Tupolevova a Kbelská (za Tesco centrem) (3 000b.j.) na rok 2025.</li>
        <li>Jsme proti rozšiřování a zahušťování Letňan bez dostatečné občanské vybavenosti a infrastruktury.</li>
        <li>Budeme usilovat o snížení hluku, montáží protihlukových zábran a omezením automobilového provozu a snížením rychlosti automobilů v prostoru Letňan  u ulice Tupolevova.</li>
        <li>Realizujeme,  nebo revitalizujeme malá zákoutí určená k odpočinku a parkové ostrůvky s lavičkami a pískovišti pro maminky s dětmi.</li>
        <li>Budeme usilovat o zlepšení čistoty městských komunikací, a to  především v oblastech s výrazně silnou dopravou.</li>
        <li>Budeme řešit dopravní situaci na ulici Tupolevova u Kolonie au Avie zajištěním druhého přechodu pro chodce v místě zastávek MHD</li>
        <li>Budeme nadále podporovat odstranění ekologických zátěží a problémů v oblasti Avie a Letova.</li>
        <li>Udržíme stávající frekvenci stání velkoobjemových kontejnerů na domovní  a bioodpad.</li>
        <li>Zajistíme osvětu mezi těmi, kteří neuklízejí po svých psech.</li>
        <li>Budeme usilovat o zachování Lesoparku v současné podobě a podpoříme jeho další rozumný rozvoj.</li>
    </ul>
</p>
<p>
    <strong><a id="p_zdravotnictvi" name="p_zdravotnictvi">Zdravotnictví a sociální služby</a></strong><br>
    Naší prioritou bude komplexní péče o občany a seniory. Formou grantů podpoříme veřejně prospěšné společnosti se so-ciálním programem pro sociálně slabší občany – důchodce, mladé rodiny s malými dětmi. Maximálně podpoříme vstup handicapovaných občanů na kulturní a sportovní akce, podpoříme neziskové organizace v této oblasti.<br><br>
    <strong>Senioři</strong><br>
    Naší prioritou je, aby senioři mohli co nejdéle setrvat ve svém přirozeném prostředí. Jejich umístění ve specializovaných zařízeních je až poslední variantou řešení. Podpoříme kulturní a vzdělávací aktivity seniorů, jako jsou univerzity třetího věku a činnost stávajícího klubu pro seniory.
    <ul>
        <li>Podpoříme činnost organizací, které se starají o seniory a postižené občany.</li>
        <li>Podpoříme projekt specializovaných zařízení poskytujících gerontologickou péči, včetně denního stacionáře s odpovídající kapacitou, případně formou grantů finančně podpoříme stávající  gerontologické centrum mimo oblast Letňan, které smluvně poskytne služby pro letňanské seniory.</li>
        <li>Formou grantů zajistíme efektivní činnost organizací poskytujících sociální služby pro seniory naší městské části.</li>
        <li>Budeme podporovat co nejdelší setrvání seniorů ve vlastním prostředí s využitím široké nabídky pečovatelských a zdravotních služeb.</li>
        <li>Podpoříme asistenční (pečovatelské) služby pro seniory, včetně systému tísňové péče (signalizace, že má člověk pravdě-podobně zdravotní potíže atd.).</li>
        <li>Podpoříme vytvoření přímého napojení ohrožených seniorů na pult Městské policie.</li>
    </ul>
    <strong>Handicapovaní občané</strong><br>
    <ul>
        <li>Budeme stabilně investovat do zkvalitňování chodníků, které jsou samy leckdy překážkou ztěžující pohyb občanů.</li>
        <li>Budeme usilovat o odstranění bariér pro jinak znevýhodněné občany.</li>
        <li>Umožníme vstup handicapovaných občanů na kulturní a sportovní akce.</li>
        <li>Podporujeme úzkou spolupráci s nevládními organizacemi, které se věnují práci s handicapovanými občany, a jejich podporu prostřednictvím grantů.</li>
        <li>Zajistíme přístupnost nově budovaných staveb podle vyhlášky č. 398/2009 Sb., o obecných technických požadavcích zabezpečujících bezbariérové užívání staveb.</li>
    </ul>
</p>
<p>
    <strong><a id="p_sluzby" name="p_sluzby">Rozvoj služeb</a></strong><br>
    Zmapujeme chybějící služby v MČ a živnostníky budeme motivovat snížením nájemného v nebytových prostorách objektů v majetku MČ.
    <ul>
        <li>Budeme preferovat kvalitní místní firmy při udělování zakázek pro město, neboť z jejich prosperity bude mít zpětně užitek celá městská část.</li>
        <li>Umožníme bezplatnou prezentaci místních firem na webových stránkách MČ.</li>
    </ul>
</p>
<p>
    <strong><a id="p_doprava" name="doprava">Doprava</a></strong><br>
    Prosadíme zklidnění frekventovaných komunikací MČ dalším omezením nákladní dopravy a dodržování dopravních předpisů a značek.
    <ul>
        <li>Podpoříme vyšší frekvenci kontrol dodržování rychlosti a dopravních předpisů v Letňanech a také kontrolu dodržování zákazu vjezdu, parkování na chodnících apod.</li>
        <li>Bezpečnost chodců vyžaduje důraznější přístup. Důsledně budeme proto zavádět zpomalovací pásy a osvětlené pře-chody se světelnou výstrahou; provedeme revizi stávajících zpomalovacích prahů a neopodstatněné prahy odstraníme.</li>
        <li>Zajistíme bezbariérovou úpravu chodníků pro vozíčkáře a kočárky a jejich sjízdnost v zimním období.</li>
        <li>Budeme usilovat o zkvalitnění MHD v Letňanech dojezdy každé soupravy konečné stanice metra Letňany.</li>
        <li>Navážeme na již rozpracované projekty MČ.</li>
        <li>Zajistíme  úpravu trasy midilinky do Starých Letňan</li>
        <li>Zajistím posílení linek autobusů MHD v oblasti Starých Letňany směrem k metru a zpět.</li>
    </ul>
</p>
<p>
    <strong><a id="p_bydleni" name="p_bydleni">Bydlení</a></strong><br>
    Nekompromisně budeme bojovat proti protiprávnímu užívaní obecních bytů.
    <ul>
        <li>Vytvoříme podmínky pro různé formy bydlení se zapojením občanů.</li>
        <li>Peníze z prodeje státních a uvolněných (neoprávněně využívaných bytů) použijeme především pro podporu bydlení pro mladé rodiny a sociálně potřebné.</li>
    </ul>
</p>
<p>
    <strong><a id="p_rodina" name="p_rodina">Rodina</a></strong><br>
    Podpoříme rozvoj stávajících víceúčelových „Mateřských  center“  se širokou nabídkou aktivit pro matky na MD a další zájemce, nabídkou rekvalifikačních kurzů, včetně propojení na stávající aktivity letňanských seniorů.
    <ul>
        <li>Zajistíme podporu příměstských táborů pro děti od 6 do 15 let.</li>
        <li>Podpoříme činnost společenských organizací pracujících s mládeží.</li>
        <li>Podpoříme rozvoj nových dětských hřišť,  zajistíme jejich  běžnou údržbu.</li>
        <li>Podpoříme vznik nového projektu „Domu dětí a mládeže“.</li>
        <li>Udržíme stávající finanční rezervu dle § 5299 Ostatní záležitosti civilní připravenosti.</li>
        <li>Rezerva bude i nadále sloužit pro občany v krizové situaci nebo postižené živelnou pohromou.</li>
    </ul>
</p>
<p>
    <strong><a id="p_sport" name="p_sport">Sport</a></strong><br>
    Sportoviště by měla sloužit všem věkovým skupinám občanů. Zajímavé sportovní programy budou získávat podporu for-mou grantů městské části. Podpoříme opravy stávajících a vznik nových cyklostezek v klidových zónách MČ a zajistíme propojení s ostatními částmi Prahy.
    <ul>
        <li>Zajistíme činnost sportovní komise MČ.</li>
        <li>V rámci grantového programu města na podporu sportu a tělovýchovy chceme podporovat zejména aktivity pro děti a mládež.</li>
        <li>Budeme podporovat stávající sportovní projekty organizací působících na území Letňan.</li>
        <li>Realizujeme na vhodném místě skate park.</li>
        <li>Podpoříme obnovu zrušené cyklotrasu A44 kolem letiště Ve spolupráci s MÚ Čakovice revitalizujeme stávající zdevastované sportovní hřiště, včetně nemovitosti „Chaloupka“ v Kolonii u Avie.</li>
        <li>Podpoříme výstavbu dalších malých sportovišť pro mládež jako důležitý prostředek prevence proti sociálně-patologickým jevům.</li>
    </ul>
</p>
<p>
    <strong><a id="p_bezpecnost" name="p_bezpecnost">Bezpečnost a pořádek</a></strong><br>
    Činnost městské policie považujeme za nutnost. Policisté a policistky by nadále vykonávali především pochůzkovou čin-nost, byli by na chodnících a u přechodů pro chodce a škol. Zvýšený dohled zavedeme v ulicích v parcích a v místech vyššího výskytu pouliční kriminality. Budeme prosazovat,  aby policie aktivně kontrolovala a zasahovala vůči závadovým osobám narušujícím veřejný pořádek v obci s tím,  že se tento problém budeme řešit novou závaznou vyhláškou.
    <ul>
        <li>Prověříme efektivitu kamerového systému a jeho úspěšnosti v boji s kriminalitou. Teprve poté se můžeme rozhodnout, zda uvažovat o jeho rozšiřování jako nástroje proti majetkové či násilné kriminalitě.</li>
        <li>Budeme prosazovat hlídání přechodů pro chodce městkou policií u vytypovaných zastávkách MHD  místních ZŠ v době začátku školního vyučování a pro po dohodě se  místními ZŠ v době ukončení školního vyučování.</li>
        <li>Zasadíme se o to, aby se vozidla odtahovala jen v případě, kdy budou překážkou silničního provozu.</li>
        <li>Na základních školách finančně podpoříme preventivní akce zaměřené proti drogám, alkoholu a aktivity zaměřené na  podporu zdravého životního tylu a bezpečného chování (výživa, volný čas, dopravní výchova, komunikační dovednosti, právní vědomí, chování na internetu atd.</li>
        <li>Rozšíříme spolupráci s městskou policií k zajištění větší bezpečnosti občanů (hlídky v ulicích) a bezpečnosti v okolí škol včetně přechodů a silničního provozu.</li>
        <li>Budeme nadále podporovat činnost letňanských dobrovolných hasičů.</li>
    </ul>
</p>
<p>
    <strong><a id="p_info" name="p_info">Informovanost občanů</a></strong><br>
    <strong>Letňanské listy</strong><br>
    Budeme informovat občany o dění v Letňanech v místním měsíčníku „Letňanské listy“ a na jeho elektronické verzi. Zavedením rubriky „Jiný názor“ umožníme pravidelně publikovat vybrané kritické názory, a tak zajistíme prostor pro celé spektrum veřejného mínění. Letňanské listy budou i nadále informovat o všech aktivitách naší městské části a o všech aktivitách radnice. K důležitým tématům letňanského života uspořádáme veřejnou diskusi.
    <br><br>
    <strong>Transparentní radnice</strong><br>
    Zajistíme transparentní výběrové řízení na dodavatele MČ Praha 18, všechny smlouvy včetně dodatků a podkladů musí být dostupné v elektronické verzi na internetu, na vyžádání k nahlédnutí v listinné podobě. Zavedeme transparentní účetnictví, všechny finanční transakce, včetně účetních dokladů budou dostupné na internetu a k nahlédnutí v listinné podobě (pokud to neodporuje zákonu na ochranu osobních údajů).
    <br><br>
    <strong>Webové služby</strong><br>
    Zajistíme maximální informovanost občanů o dění na radnici a hlavně poskytneme co možná nejširší, viditelné a přehledné informace o zahájení výběrových řízení; o všech výsledcích výběrových řízení budeme poskytovat podrobné informace. Výběrové řízení bude veřejné. Zajistíme, aby občané byli plně informováni o jednání rady a zastupitelstva MČ Praha 18.
    <br><br>
    <strong>Místní vývěsky</strong><br>
    Veškerá důležitá sdělení budou rovněž vyvěšena na veřejných vývěskách. Motto :  Naším cílem je informovaný, aktivní a spokojený občan.
</p>
